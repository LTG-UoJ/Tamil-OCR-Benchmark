பட்ட மானியங்கள் கோவிலுக்குரிய திரவியங்கள், தானியங்கள், 
எண்ணெய் வகைகள், களஞ்சியப் பொருட்கள் முதலிய சேமிப்புகள் 
என்பனவற்றைச் செப்பேட்டுப் பெரியவளமைப் பத்ததியிற் குளக்கோட்டு
மன்னனால் திட்டம்பண்ணியுள்ளபடி செயற்படுத்தும் 
பணிகளைக் கனகசுந்தரப் பெருமாள் என்பவர் செய்துவந்துள்ளார்.
சோழ நாட்டிலுள்ள கோவில்களிற் பணியாற்றுபவர்களுக்கு 
அரசாங்க நன்கொடையாக மன்னர்கள் நிலங்களை வழங்கிவந்திருக்கிறார்கள். 
கோவிலில் நடன மாடும் நடன மாதர்களுக்கு
தலா ஒருவேலி நிலமும், பாடகர்களுக்கு ஒன்றரை வேலி நிலமும், 
நாதஸ்வரம் வாசிப்பவர்களுக்கு ஒன்றரைவேலி நிலமும், மேளம் 
வாசிப்பவர்களுக்கு ஒருவேலி நிலமும், சங்கு ஊதுபவர்களுக்கு ஒரு 
வேலி நிலமும், குடை தாங்குவோருக்கு இரண்டுவேலி நிலமும், 
விளக்குத் தூக்குவோருக்கு ஒருவேலி நிலமும், கணக்காளருக்கு 
இரண்டுவேலி நிலமும் இவ்வாறு பலதரப்பட்ட தொழும்பாளர்களுக்கும் 
நிலங்கள் மானியமாக வழங்கப்பட்டு வந்திருக்கின்றன. 
குளக்கோட்டு மன்னனும் சோழநாட்டு முறையைப் பின்பற்றித் 
திருக்கோணேஸ்வரத்தில் தொழும்பாளர்களுக்கு நிலங்களை வழங்கியிருந்தான். 
கோணேசர் கோவில் போர்த்துக்கீசரால் அழிக்கப்பட்டபின் 
தம்பலகாமத்தில் இந்த மானியமுறை கால தேசவர்த்தமானங்களுக்கேற்ப 
மாற்றம் பெற்று வழங்கப்பட்டு வந்திருப்பதைக் காணக்கூடியதாயிருக்கின்றது. கட்டுக்குளப்பற்று 
கொட்டியாபுரப்பற்று, தம்பலகாமப்பற்று ஆகியவற்றில் குடியமர்த்தப்பட்ட 
குடிமக்களில் ஒருசாரார் கோவிற் தொழும்பாளர்களாகவும், 
மற்றொரு சாரார் குடிமக்களின் தொழும்பாளர்களாகவும் 
நியமிக்கப்பட்டார்கள். இத்தகைய தொழும்பாளர்களுக்கு மானியமாக 
வழங்கப்பட்ட வயல் நிலங்களை அவர்கள் பரம்பரை பரம்பரையாக 
ஆண்டு அநுபவித்து வருகின்றார்கள்.
போர்த்துக்கீசரால் கோணேசர் கோவில் அழிக்கப்படும் ஆபத்துச்சூழ்ந்தபோது 
கோவிலில் இருந்த விக்கிரகங்களைக் குருமாரும், 
தொழும்பாளர்களும் எடுத்துச்சென்று குளங்களிலும், நிலத்தினடியிலும் 
மறைத்து வைத்தார்கள். சில விக்கிரகங்களைத் தம்பலகாமத்தில் 
வைத்து வழிபட்டு வந்தபடியால் அங்கு வாழ்ந்த 
தொழும்பாளர்கள் கோவிற் தொழும்புகளையும், குடிமக்களின் 
தொழும்புகளையும் முன்போலவே செய்துவந்தார்கள். இதனால் 
அங்கிருந்த வயல்நிலங்களை அத்தொழும்பாளர்கள் பரம்பரை 
பரம்பரையாக அனுபவித்து வருகின்றார்கள். கோணேசர் கோவிலைப் 
போர்த்துக்கீசர் அழித்தபின் கட்டுக்குளப்பற்று, கொட்டியா
- 43 -
